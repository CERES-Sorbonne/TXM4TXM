<?xml version="1.0" encoding="UTF-8"?>
<?xml-stylesheet type="text/xsl" href="../Teinte/tei2html.xsl"?>
<?xml-model href="http://oeuvres.github.io/Teinte/teinte.rng" type="application/xml" schematypens="http://relaxng.org/ns/structure/1.0"?>
<!--Odette: 2017-09-14T00:08:53+02:00-->
<TEI xmlns="http://www.tei-c.org/ns/1.0" xml:lang="francais">
    <teiHeader>
        <fileDesc>
            <titleStmt>
                <title>Le Jeu de Robin et Marion</title>
            </titleStmt>
            <editionStmt>
                <edition>?</edition>
            </editionStmt>
            <publicationStmt>
                <publisher>A voir</publisher>
            </publicationStmt>
            <sourceDesc>
                <bibl>Transcrit d'après le manuscrit Aix-en-Provece, Bibl. Méjanes, 166</bibl>
            </sourceDesc>
        </fileDesc>
        <profileDesc>
            <creation>
                <date when="2018">2018</date>
            </creation>
            <langUsage>
                <language ident=""/>
            </langUsage>
        </profileDesc>
    </teiHeader>
    <text>
        <body>
            <div>
                <argument>
                    <head>Interlocuteurs</head>
                    <castList type="speakers">
                        <castItem xml:id="aubiers">Aubiers Chevalier</castItem>
                        <castItem xml:id="marotte">Marotte</castItem>
                        <castItem xml:id="robin">Robin</castItem>
                        <castItem xml:id="huart">Huart</castItem>
                        <castItem xml:id="gautier">Gautier</castItem>
                        <castItem xml:id="perrette">Perrette</castItem>
                        <castItem xml:id="baudoul">Baudoul</castItem>
                    </castList>
                </argument>

                <sp who="marotte">
                    <speaker>Marote</speaker>
                    <stage>chante</stage>
                    <lg type="chant">
                        <l>Robins m'aimme, Robins m'a,</l>
                        <l>Robins m'a demandee, si m'avra,</l>
                        <l>Robins m'achata cotele</l>
                        <l>De burel et bonne et bele, aleuriva !</l>
                        <l>Robins m'aimme, Robins m'a,</l>
                        <l>Robins m'a demandee, si m'avra.</l>
                    </lg>
                </sp>
                <sp who="aubiers">
                    <speaker>Le Chevalier</speaker>
                    <lg type="chant">
                        <l>Je me reparoie du tournoiement,</l>
                        <l>Si trouvai bergiere seulete a cors gent.</l>
                    </lg>
                </sp>
                <sp who="marotte">
                    <speaker>Marote</speaker>
                    <lg type="chant">
                        <l>Hé ! Robins, se tu m'aimmes,</l>
                        <l>Par amours, mainne m'ent !</l>
                    </lg>
                </sp>
                <sp who="aubiers">
                    <speaker>Le Chevalier</speaker>
                    <l>Bergiere, Diex vous doinst bon jor !</l>
                </sp>
                <sp who="marotte">
                    <speaker>Marote</speaker>
                    <l>Diex vous gart, sire !</l>
                </sp>
                <sp who="aubiers">
                    <speaker>Le Chevalier</speaker>
                    <l>Et par amours,</l>
                    <l>Douce pucele, or me contez</l>
                    <l>Pour quoi ceste chançon chantez</l>
                    <l>Si volentiers et si souvent:</l>
                    <l>"Hé ! Robins, se tu m'aimmes,</l>
                    <l>Par amours, mainne m'ent !"</l>
                </sp>
                <sp who="marotte">
                    <speaker>Marote</speaker>
                    <l>Biau sire, il i a bien por quoi,</l>
                    <l>Car j'aing Robinet et il moi ;</l>
                    <l>Et bien m'a moustré qu'il m'a chiere :</l>
                    <l>Donné m'a ceste panetiere,</l>
                    <l>Ceste houlete et cest coutel.</l>
                </sp>
                <sp who="aubiers">
                    <speaker>Le Chevalier</speaker>
                    <l>Or me di, vis tu nul oisel</l>
                    <l>Voler par deseure ces chans?</l>
                </sp>
                <sp who="marotte">
                    <speaker>Marote</speaker>
                    <l>Sire, oïl, je ne sai pas quans !</l>
                    <l>Encor en a en ces buissons,</l>
                    <l>Et chardonnereus et pinçons</l>
                    <l>Qui moult chantent jolivement.</l>
                </sp>
                <sp who="aubiers">
                    <speaker>Le Chevalier</speaker>
                    <l>Si m'aït Diex, bele au cors gent,</l>
                    <l>Ce n'est pas ce que je demant.</l>
                    <l>Mes veïs tu par ci devant,</l>
                    <l>Vers ceste riviere, nule ane?</l>
                </sp>
                <sp who="marotte">
                    <speaker>Marote</speaker>
                    <l>Est ce une beste qui recane ?</l>
                    <l>J'en vi hier trois sus ce chemin,</l>
                    <l>Tous chargiez aler au moulin.</l>
                    <l>Est ce ce que vous demandez ?</l>
                </sp>
                <sp who="aubiers">
                    <speaker>Le Chevalier</speaker>
                    <l>Or sui je moult bien assenez.</l>
                    <l>Di moi, veïs tu nul hairon?</l>
                </sp>
                <sp who="marotte">
                    <speaker>Marote</speaker>
                    <l>Harens, sire ? Par ma foi non.</l>
                    <l>Je ne vi harens puis quaresme,</l>
                    <l>Que j'en vi mengier chiés dame Esme,</l>
                    <l>Ma tante a cui sont ces brebis ;</l>
                    <l>L'en en vent assez a Paris.</l>
                </sp>
                <sp who="aubiers">
                    <speaker>Le Chevalier</speaker>
                    <l>Par foy, or ne sai je que dire !</l>
                    <l>Ne doi avoir talent de rire ;</l>
                    <l>Onques mais ne fui si gabés.</l>
                </sp>
                <sp who="marotte">
                    <speaker>Marote</speaker>
                    <l>Sire, foy que vous me devés,</l>
                    <l>Quele beste est ce sus vo main ?</l>
                </sp>
                <sp who="aubiers">
                    <speaker>Le Chevalier</speaker>
                    <l>C'est uns faucons.</l>
                </sp>
                <sp who="marotte">
                    <speaker>Marote</speaker>
                    <l>Menjue il pain ?</l>
                </sp>
                <sp who="aubiers">
                    <speaker>Le Chevalier</speaker>
                    <l>Non, mes bonne chere.</l>
                </sp>
                <sp who="marotte">
                    <speaker>Marote</speaker>
                    <l>Cele beste ?</l>
                    <l>Esgar, elle a de cuir la teste !</l>
                    <l>Et ou alez vous?</l>
                </sp>
                <sp who="aubiers">
                    <speaker>Le Chevalier</speaker>
                    <l>En riviere.</l>
                </sp>
                <sp who="marotte">
                    <speaker>Marote</speaker>
                    <l>Robins n'est pas de tel maniere,</l>
                    <l>En lui a trop plus biau deduit ;</l>
                    <l>En no ville esmuet tout le bruit</l>
                    <l>Quant il jeue de sa musete.</l>
                </sp>
                <sp who="aubiers">
                    <speaker>Le Chevalier</speaker>
                    <l>Or dites, douce bergerete,</l>
                    <l>Ameriez vous un chevalier ?</l>
                </sp>
                <sp who="marotte">
                    <speaker>Marote</speaker>
                    <l>Biau sire, traiez vous arrier !</l>
                    <l>Je ne sai que chevalier sont,</l>
                    <l>Ne de tous les hommes du mont</l>
                    <l>Je n'aimeroie que Robin.</l>
                    <l>Il vient au soir et au matin</l>
                    <l>A moi, tous les jors, par usage,</l>
                    <l>Et m'aporte de son fromage ;</l>
                    <l>Encor en ai je en mon sain,</l>
                    <l>Et une grant piece de pain</l>
                    <l>Qu’il m’aporta ore a prangiere.</l>
                </sp>
                <sp who="aubiers">
                    <speaker>Le Chevalier</speaker>
                    <l>Or me dites, douce bergiere,</l>
                    <l>Voudriez vous venir avec moi</l>
                    <l>Jouer sor ce bel palefroi,</l>
                    <l>Selonc ce boschet, en ce val ?</l>
                </sp>
                <sp who="marotte">
                    <speaker>Marote</speaker>
                    <l>Aïmi ! Sire, ostez vo cheval !</l>
                    <l>Par un poi qu’il ne m’a blecie.</l>
                    <l>Le Robin ne regibe mie</l>
                    <l>Quant je vois aprés sa charue.</l>
                </sp>
                <sp who="aubiers">
                    <speaker>Le Chevalier</speaker>
                    <l>Bergiere, devenez ma drue</l>
                    <l>Et faites ce que je vous proi.</l>
                </sp>
                <sp who="marotte">
                    <speaker>Marote</speaker>
                    <l>Trahiez vous, sire, ensus de moi !</l>
                    <l>Ci estre point ne vous affiert.</l>
                    <l>Comment vous apell'on ?</l>
                </sp>
                <sp who="aubiers">
                    <speaker>Le Chevalier</speaker>
                    <l>Aubiert.</l>
                </sp>
                <sp who="marotte">
                    <speaker>Marote</speaker>
                    <lg type="chant">
                        <l>Vous perdés vo paine, sire Aubiert,</l>
                        <l>Je n’amerai autre que Robert.</l>
                    </lg>
                </sp>
                <sp who="aubiers">
                    <speaker>Le Chevalier</speaker>
                    <l>Non, bergiere ?</l>
                </sp>
                <sp who="marotte">
                    <speaker>Marote</speaker>
                    <l>Non, par ma foi.</l>
                </sp>
                <sp who="aubiers">
                    <speaker>Le Chevalier</speaker>
                    <l>Cuideriez empirier de moi,</l>
                    <l>Qui si loing getés ma proiere ?</l>
                    <l>Chevaliers sui, et vous, bergiere.</l>
                </sp>
                <sp who="marotte">
                    <speaker>Marote</speaker>
                    <l>Ja por ce ne vous amerai.</l>
                    <lg type="chant">
                        <l>Bergerete sui, mes j’ai</l>
                        <l>Ami cointe et bel et gay.</l>
                    </lg>
                </sp>
                <sp who="aubiers">
                    <speaker>Le Chevalier</speaker>
                    <l>Bergiere, Diex vous en doinst joie !</l>
                    <l>Puis qu’ainsinc est, g’irai ma voie.</l>
                    <l>Hui mais ne vous sonnerai mot.</l>
                    <lg type="chant">
                        <l>Trai li duriau durele,</l>
                        <l>Traire li duriau durot.</l>
                        <l>Hui main quant chevauchoie,</l>
                        <l>Lez l’oriere d’un bois,</l>
                        <l>Trouvai gentil bergiere,</l>
                        <l>Plus bele ne vit rois .</l>
                        <l>Trairire duriau durele,</l>
                        <l>Trairire durau luroy .</l>
                    </lg>
                </sp>
                <sp who="marotte">
                    <speaker>Marote</speaker>
                    <lg type="chant">
                        <l>E ! Robechon,</l>
                        <l>Leur l'eür va,</l>
                        <l>Quar vien a moi,</l>
                        <l>Leur l'eür va,</l>
                        <l>S’irons jouer,</l>
                        <l>Leur l'eür va,</l>
                        <l>Doleur va, doleür va .</l>
                    </lg>
                </sp>
                <sp who="robin">
                    <speaker>Robin</speaker>
                    <lg type="chant">
                        <l>Hé ! Marion,</l>
                        <l>Doleur va,</l>
                        <l>Je vois a toi,</l>
                        <l>Doleur va,</l>
                        <l>S’irons jouer,</l>
                        <l>Dolereüre va,</l>
                        <l>Dolereure va.</l>
                    </lg>
                </sp>
                <sp who="marotte">
                    <speaker>Marote</speaker>
                    <l>Robin !</l>
                </sp>
                <sp who="robin">
                    <speaker>Robin</speaker>
                    <l>Marote !</l>
                </sp>
                <sp who="marotte">
                    <speaker>Marote</speaker>
                    <l>Donc viens tu ?</l>
                </sp>
                <sp who="robin">
                    <speaker>Robin</speaker>
                    <l>Par le saint Dieu, j’ai desvestu,</l>
                    <l>Por ce qu’il fet froit, mon jupel,</l>
                    <l>S’ai pris ma houce de burel ;</l>
                    <l>Et si t’aport des pommes. Tien !</l>
                </sp>
                <sp who="marotte">
                    <speaker>Marote</speaker>
                    <l>Robin je te congnui trop bien</l>
                    <l>Au chanter, si com tu venoies,</l>
                    <l>Mes tu ne me recongnoissoies?</l>
                </sp>
                <sp who="robin">
                    <speaker>Robin</speaker>
                    <l>Si fis ! au chant et as brebis.</l>
                </sp>
                <sp who="marotte">
                    <speaker>Marote</speaker>
                    <l>Robin, tu ne sez, dous amis,</l>
                    <l>Et si ne le tiens mie a mal :</l>
                    <l>Ici fu un homme a cheval</l>
                    <l>Qui avoit chaucie une moufle,</l>
                    <l>Et portoit ausinc comme escoufle</l>
                    <l>Sus son poing, et trop me pria</l>
                    <l>D’amer et poi i conquesta,</l>
                    <l>Car je ne te ferai nul tort.</l>
                </sp>
                <sp who="robin">
                    <speaker>Robin</speaker>
                    <l>Marote, tu m’avroies mort.</l>
                    <l>Mes se je fusse a tens venus,</l>
                    <l>Ne moi, ne Gautier li testus,</l>
                    <l>Ne Baudouls, mes cousins germains,</l>
                    <l>Deables i eussent mis les mains,</l>
                    <l>Ja n’en fust partis sanz bataille !</l>
                </sp>
                <sp who="marotte">
                    <speaker>Marote</speaker>
                    <l>Robin, dous amis, ne te chaille ;</l>
                    <l>Mes or fesons feste de nous.</l>
                </sp>
                <sp who="robin">
                    <speaker>Robin</speaker>
                    <l>Serai je drois ou a genoulz ?</l>
                </sp>
                <sp who="marotte">
                    <speaker>Marote</speaker>
                    <l>Mais vien ça seoir delez moi,</l>
                    <l>Si mengerons.</l>
                </sp>
                <sp who="robin">
                    <speaker>Robin</speaker>
                    <l>Et je l’otroi ;</l>
                    <l>Je serai ci, lés ton costé ;</l>
                    <l>Mais je ne t’ai riens aporté,</l>
                    <l>Si ai fait certes grant outrage !</l>
                </sp>
                <sp who="marotte">
                    <speaker>Marote</speaker>
                    <l>Ne t’en chaut, Robin: encor ai ge</l>
                    <l>En mon sain un pou de fromage</l>
                    <l>Et les pommes que m’aportas.</l>
                </sp>
                <sp who="robin">
                    <speaker>Robin</speaker>
                    <l>Diex ! com cis fromage est cras !</l>
                    <l>Ma suer, menjue !</l>
                </sp>
                <sp who="marotte">
                    <speaker>Marote</speaker>
                    <l>Et tu ausi !</l>
                    <l>Se tu vels boivre, si le di ;</l>
                    <l>Ves ci fontaine en un pocon.</l>
                </sp>
                <sp who="robin">
                    <speaker>Robin</speaker>
                    <l>Diex ! qui eust ore du bacon</l>
                    <l>Ta tante, bien venist a point !</l>
                </sp>
                <sp who="marotte">
                    <speaker>Marote</speaker>
                    <l>Robin, nous n’en averons point</l>
                    <l>Car trop haut pent à ses chevrons.</l>
                    <l>Faisons de ce que nous avons,</l>
                    <l>C’est assez por la matinee.</l>
                </sp>
                <sp who="robin">
                    <speaker>Robin</speaker>
                    <l>Diex ! que j’ai la pance lassee</l>
                    <l>De la soule de l’autre fois !</l>
                </sp>
                <sp who="marotte">
                    <speaker>Marote</speaker>
                    <l>Di, Robin, foi que tu me dois,</l>
                    <l>Soulas tu? Que Diex le te mire !</l>
                    <lg type="chant">
                        <l>Vous l’orrés bien dire, bele,</l>
                        <l>Vous l’orrés bien dire.</l>
                    </lg>
                </sp>
                <sp who="marotte">
                    <speaker>Marote</speaker>
                    <l>Di Robin, veus tu plus mengier ?</l>
                </sp>
                <sp who="robin">
                    <speaker>Robin</speaker>
                    <l>Nennil, voir.</l>
                </sp>
                <sp who="marotte">
                    <speaker>Marote</speaker>
                    <l>Donc metrai je arrier</l>
                    <l>Ce pain, ce fromage en mon sain,</l>
                    <l>Jusques tant que nous aions fain.</l>
                </sp>
                <sp who="robin">
                    <speaker>Robin</speaker>
                    <l>Ains le met en ta panetiere.</l>
                </sp>
                <sp who="marotte">
                    <speaker>Marote</speaker>
                    <l>Et vez le ci . Robin, quel chiere !</l>
                    <l>Proie et commande et je ferai.</l>
                </sp>
                <sp who="robin">
                    <speaker>Robin</speaker>
                    <l>Marote, et je t’esprouverai</l>
                    <l>Se tu m’es loiaus amiete,</l>
                    <l>Car tu m’as trouvé amiet.</l>
                    <lg type="chant">
                        <l>Bergeronnete, douce baisselete,</l>
                        <l>Donnez le moi, vostre chapelet</l>
                    </lg>
                </sp>
                <sp who="marotte">
                    <speaker>Marote</speaker>
                    <lg type="chant">
                        <l>Robin, veuls tu que je le mete</l>
                        <l>Seur ton chief, par amourete ?</l>
                        <l>M'en iert il miex se je l'i met ?</l>
                        <l>M’en ert il miex se je l'i met ?</l>
                    </lg>
                </sp>
                <sp who="robin">
                    <speaker>Robin</speaker>
                    <lg type="chant">
                        <l>Oïl, vous serez m’amiete ;</l>
                        <l>Vous avrés ma çainturete,</l>
                        <l>M’aumosniere et mon fremaillet.</l>
                        <l>Bergeronnete, douce baisselete,</l>
                        <l>Donnés le moi, vostre chapelet.</l>
                    </lg>
                </sp>
                <sp who="marotte">
                    <speaker>Marote</speaker>
                    <l>Volentiers, a mon amiet.</l>
                    <l>Robin, fais nous un poi de feste !</l>
                </sp>
                <sp who="robin">
                    <speaker>Robin</speaker>
                    <l>Veuls tu des bras ou de la teste ?</l>
                    <l>Je te di que je sai tout fere,</l>
                    <l>Ne l’as tu pas oï retrere ?</l>
                </sp>
                <sp who="marotte">
                    <speaker>Marote</speaker>
                    <lg type="chant">
                        <l>Robin, par l’ame ton pere,</l>
                        <l>Sez tu bien baler du pié ?</l>
                    </lg>
                </sp>
                <sp who="robin">
                    <speaker>Robin</speaker>
                    <lg type="chant">
                        <l>Ouïl, par l’ame ma mere,</l>
                        <l>Esgardes comme il me siet.</l>
                        <l>Avant et arriere, bele,</l>
                        <l>Avant et arriere !</l>
                    </lg>
                </sp>
                <sp who="marotte">
                    <speaker>Marote</speaker>
                    <lg type="chant">
                        <l>Robin, par l’ame ton pere,</l>
                        <l>Quar nous fai le tour du chief !</l>
                    </lg>
                </sp>
                <sp who="robin">
                    <speaker>Robin</speaker>
                    <lg type="chant">
                        <l>Marot, par l’ame ma mere,</l>
                        <l>J'en vendrai moult bien a chief.</l>
                        <l>I fait l'en tel chiere, bele,</l>
                        <l>I fet l'en tel chiere ?</l>
                    </lg>
                </sp>
                <sp who="marotte">
                    <speaker>Marote</speaker>
                    <lg type="chant">
                        <l>Robin, par l’ame ton pere,</l>
                        <l>Car me fais le tor du bras !</l>
                    </lg>
                </sp>
                <sp who="robin">
                    <speaker>Robin</speaker>
                    <lg type="chant">
                        <l>Marot, par l’ame ma mere,</l>
                        <l>Tout ainsinc com tu voudras.</l>
                        <l>Est ce la maniere, bele,</l>
                        <l>Est ce la maniere ?</l>
                    </lg>
                </sp>
                <sp who="marotte">
                    <speaker>Marote</speaker>
                    <lg type="chant">
                        <l>Robin, par l’ame ton pere,</l>
                        <l>Ses tu fere le touret ?</l>
                    </lg>
                </sp>
                <sp who="robin">
                    <speaker>Robin</speaker>
                    <lg type="chant">
                        <l>Ouïl, par l’ame ma mere,</l>
                        <l>Ra il en moi biau vallet?</l>
                        <l>Devant et derriere, bele,</l>
                        <l>Devant et derriere.</l>
                    </lg>
                </sp>
                <sp who="marotte">
                    <speaker>Marote</speaker>
                    <lg type="chant">
                        <l>Robin, par l’ame ton pere,</l>
                        <l>Ses tu baler as seriaus ?</l>
                    </lg>
                </sp>
                <sp who="robin">
                    <speaker>Robin</speaker>
                    <lg type="chant">
                        <l>Ouïl, par l’ame ma mere,</l>
                        <l>Mais j’ai trop mains de cheviaus</l>
                        <l>Devant que derriere, bele,</l>
                        <l>Devant que derriere.</l>
                    </lg>
                </sp>
                <sp who="marotte">
                    <speaker>Marote</speaker>
                    <l>Robin, ses tu mener la tresche ?</l>
                </sp>
                <sp who="robin">
                    <speaker>Robin</speaker>
                    <l>Ouïl, mes la voie est trop fresche</l>
                    <l>Et mi housel sunt desciré.</l>
                </sp>
                <sp who="marotte">
                    <speaker>Marote</speaker>
                    <l>Nous sommes trop bien atiré,</l>
                    <l>Ne t’en chaut, or fai, par amors !</l>
                </sp>
                <sp who="robin">
                    <speaker>Robin</speaker>
                    <l>Atent, je vois pour le tabour</l>
                    <l>Et pour la muse au gros bourdon.</l>
                </sp>
                <sp who="marotte">
                    <speaker>Marote</speaker>
                    <l>Va et amaine o toi Baudon,</l>
                    <l>Se tu le trueves, et Gautier !</l>
                </sp>
                <sp who="robin">
                    <speaker>Robin</speaker>
                    <l>Ansinc m’avront il bien mestier,</l>
                    <l>Se li chevaliers revenoit.</l>
                </sp>
                <sp who="marotte">
                    <speaker>Marote</speaker>
                    <l>Robin, revien a grant esploit,</l>
                    <l>Et se tu trueves Perronnele,</l>
                    <l>Ma compaignesse, si l’apele :</l>
                    <l>La compaignie en vaudra miex ;</l>
                    <l>Elle est derriere ces cortiex,</l>
                    <l>Si c'om va au molin Rogier</l>
                    <l>Or te haste !</l>
                </sp>
                <sp who="robin">
                    <speaker>Robin</speaker>
                    <l>Lais moi escourcier !</l>
                    <l>Saches, je ne ferai fors courre !</l>
                </sp>
                <sp who="marotte">
                    <speaker>Marote</speaker>
                    <l>Or va !</l>
                </sp>
                <sp who="robin">
                    <speaker>Robin</speaker>
                    <l>Gautier, Baudoul, estes vous la ?</l>
                    <l>Ouvrés moi l’uis, biaus dous cousins !</l>
                </sp>
                <sp who="gautier">
                    <speaker>Gautier</speaker>
                    <l>Bien soies tu venus, Robins !</l>
                    <l>Qu’as tu qui es si essouflez ?</l>
                </sp>
                <sp who="robin">
                    <speaker>Robin</speaker>
                    <l>Que j’ai ? Las ! je sui si lassez</l>
                    <l>que je ne puis m’alaine avoir !</l>
                </sp>
                <sp who="baudoul gautier">
                    <speaker>Gautier et Baudoul</speaker>
                    <l>Di s’en t’a batu.</l>
                </sp>
                <sp who="robin">
                    <speaker>Robin</speaker>
                    <l>Nennil voir !</l>
                </sp>
                <sp who="baudoul gautier">
                    <speaker>Gautier et Baudoul</speaker>
                    <l>Dist tost s’en t’a fet nul despit.</l>
                </sp>
                <sp who="robin">
                    <speaker>Robin</speaker>
                    <l>Por Dieu, soufrez vous un petit !</l>
                    <l>Je sui ci venus pour vous deus,</l>
                    <l>Car je ne sai quex menestreus</l>
                    <l>A cheval pria d’amer ore</l>
                    <l>Marote, si m’en doute encore</l>
                    <l>Que il ne reviengne par la.</l>
                </sp>
                <sp who="baudoul gautier">
                    <speaker>Gautier et Baudoul</speaker>
                    <l>S’il i vient, il le comperra.</l>
                </sp>
                <sp who="baudoul">
                    <speaker>Baudoul</speaker>
                    <l>Ce fera mon, par ceste teste !</l>
                </sp>
                <sp who="robin">
                    <speaker>Robin</speaker>
                    <l>Vous avrez ja trop bonne feste,</l>
                    <l>Biaus seignors, se vous i venez,</l>
                    <l>Car vous et Huars i serez</l>
                    <l>Et Perrenele. Sont ce gent ?</l>
                    <l>Et si avrez pain de forment,</l>
                    <l>Bon fromage et clere fontaine.</l>
                </sp>
                <sp who="gautier">
                    <speaker>Gautier</speaker>
                    <l>Hé ! biaus cousins, car nous i maine !</l>
                </sp>
                <sp who="robin">
                    <speaker>Robin</speaker>
                    <l>Mais vous doi irés cele part,</l>
                    <l>E je m’en irai par Huart</l>
                    <l>Et Perrenele</l>
                </sp>
                <sp who="baudoul">
                    <speaker>Baudoul</speaker>
                    <l>Va donc, va !</l>
                    <l>Et je m’en irai par deça</l>
                    <l>Vers la voie devers la ville,</l>
                    <l>S’aporterai ma fourche fiere.</l>
                </sp>
                <sp who="gautier">
                    <speaker>Gautier</speaker>
                    <l>Et je, mon grant baston d’espine,</l>
                    <l>Qui est chiés Bourget, ma cousine.</l>
                </sp>
                <sp who="robin">
                    <speaker>Robin</speaker>
                    <l>Hé, Perrenele, Perrenele !</l>
                </sp>
                <sp who="perrette">
                    <speaker>Perronnelle</speaker>
                    <l>Robin, es tu ce ? Quel nouvele ?</l>
                </sp>
                <sp who="robin">
                    <speaker>Robin</speaker>
                    <l>Tu ne ses ? Marote te mande,</l>
                    <l>Car nous avrons feste trop grande.</l>
                </sp>
                <sp who="perrette">
                    <speaker>Perronnelle</speaker>
                    <l>Qui i sera ?</l>
                </sp>
                <sp who="robin">
                    <speaker>Robin</speaker>
                    <l>Et je et tu.</l>
                    <l>Et s'avrons Gautier le Testu,</l>
                    <l>Huart et Baudoul et Marote.</l>
                </sp>
                <sp who="perrette">
                    <speaker>Perronnelle</speaker>
                    <l>Vestirai je ma bele cote ?</l>
                </sp>
                <sp who="robin">
                    <speaker>Robin</speaker>
                    <l>Nenil Perrete, nenil point,</l>
                    <l>Quar cil jupiaus trop bien t'avient.</l>
                    <l>Or te haste, je vois devant.</l>
                </sp>
                <sp who="perrette">
                    <speaker>Perronnelle</speaker>
                    <l>Va ! je te sivrai maintenant,</l>
                    <l>Se j’avoie mes aigniaus tous.</l>
                </sp>
                <sp who="aubiers">
                    <speaker>Le Chevalier</speaker>
                    <l>Dites, bergiere, n’estes vous</l>
                    <l>Cele que je vi hui matin ?</l>
                </sp>
                <sp who="marotte">
                    <speaker>Marote</speaker>
                    <l>Por Dieu, sire, alés vo chemin !</l>
                    <l>Si ferés trop grant cortoisie.</l>
                </sp>
                <sp who="aubiers">
                    <speaker>Le Chevalier</speaker>
                    <l>Certes, bele tres douce amie,</l>
                    <l>Je ne le di mie por mal,</l>
                    <l>Mais je vois querant ci aval</l>
                    <l>Un oisel a une sonnete.</l>
                </sp>
                <sp who="marotte">
                    <speaker>Marote</speaker>
                    <l>Alez selonc cele haiete,</l>
                    <l>Je croi que vous le trouverrés,</l>
                    <l>Tout maintenant i est alés.</l>
                </sp>
                <sp who="aubiers">
                    <speaker>Le Chevalier</speaker>
                    <l>Est, par amors ?</l>
                </sp>
                <sp who="marotte">
                    <speaker>Marote</speaker>
                    <l>Oïl, sans faille.</l>
                </sp>
                <sp who="aubiers">
                    <speaker>Le Chevalier</speaker>
                    <l>Certes, de l’oisel peu me chaille,</l>
                    <l>S'une si bele amie avoie.</l>
                </sp>
                <sp who="marotte">
                    <speaker>Marote</speaker>
                    <l>Por Dieu, alez en vostre voie,</l>
                    <l>Car je sui en trop grant friçon.</l>
                </sp>
                <sp who="aubiers">
                    <speaker>Le Chevalier</speaker>
                    <l>Pour quoi ?</l>
                </sp>
                <sp who="marotte">
                    <speaker>Marote</speaker>
                    <l>Certes, pour Robeçon.</l>
                </sp>
                <sp who="aubiers">
                    <speaker>Le Chevalier</speaker>
                    <l>Pour lui ?</l>
                </sp>
                <sp who="marotte">
                    <speaker>Marote</speaker>
                    <l>Voire, s’il le savoit,</l>
                    <l>Jamais nul jour ne m’ameroit.</l>
                    <l>Ne je n’aing riens tant com Robin.</l>
                </sp>
                <sp who="aubiers">
                    <speaker>Le Chevalier</speaker>
                    <l>Vous n’avez garde de nului,</l>
                    <l>Se vous voulés a moi entendre.</l>
                </sp>
                <sp who="marotte">
                    <speaker>Marote</speaker>
                    <l>Sire, vous nous ferés sorprendre !</l>
                    <l>Alés vous ent ! Lessiez m'ester,</l>
                    <l>Quar je n’ai a vous que parler.</l>
                    <l>Lessiez me entendre a mes brebis !</l>
                </sp>
                <sp who="aubiers">
                    <speaker>Le Chevalier</speaker>
                    <l>Voirement sui je bien chetis,</l>
                    <l>Quant je met le mien sens au tien !</l>
                </sp>
                <sp who="marotte">
                    <speaker>Marote</speaker>
                    <l>Si en alés, si ferés bien ;</l>
                    <l>Ausi voi je ci venir gent ;</l>
                    <lg type="chant">
                        <l>J’oi Robin flagoler</l>
                        <l>Au flagieu d’argent,</l>
                        <l>Au flagieu d’argent.</l>
                    </lg>
                    <l>Biau sire, car vous en alés !</l>
                </sp>
                <sp who="aubiers">
                    <speaker>Le Chevalier</speaker>
                    <l>Bergiere et a Dieu remanés ;</l>
                    <l>Autre force ne vous ferai.</l>
                    <l>Ha, mauvais vilains, mar i fai !</l>
                    <l>Pour quoi tues tu cel faucon ?</l>
                    <l>Qui te donroit un horion,</l>
                    <l>Il avroit moult bien esploitié !</l>
                </sp>
                <sp who="robin">
                    <speaker>Robin</speaker>
                    <l>Ha, sire, vous feriez pechié,</l>
                    <l>J’ai grant paor qu’il ne m’eschape !</l>
                </sp>
                <sp who="aubiers">
                    <speaker>Le Chevalier</speaker>
                    <l>Tien de loier ceste souspape,</l>
                    <l>Quant tu le manoies si gent !</l>
                </sp>
                <sp who="robin">
                    <speaker>Robin</speaker>
                    <l>Hareu, Diex ! Hareu, bone gent !</l>
                </sp>
                <sp who="aubiers">
                    <speaker>Le Chevalier</speaker>
                    <l>Fais tu noise ? Or tien ce tatin !</l>
                </sp>
                <sp who="marotte">
                    <speaker>Marion</speaker>
                    <l>Sainte Marie ! J’oi Robin ;</l>
                    <l>Je croi qu’il soit la entrepris,</l>
                    <l>Ainçois perdroie mes brebis</l>
                    <l>Que je ne l'alaisse aidier.</l>
                    <l>Lasse ! Je voi le chevalier ;</l>
                    <l>Je croi que pour moi l’a batu.</l>
                    <l>Robin, dous amis, que fais tu ?</l>
                </sp>
                <sp who="robin">
                    <speaker>Robin</speaker>
                    <l>Certes, douce amie, il m’a mort.</l>
                </sp>
                <sp who="marotte">
                    <speaker>Marote</speaker>
                    <l>Par Dieu, sire, vous avés tort,</l>
                    <l>Qui ainsinc l’avés desciré.</l>
                </sp>
                <sp who="aubiers">
                    <speaker>Le Chevalier</speaker>
                    <l>Et comment a il atiré</l>
                    <l>Mon faucon? Esgardés, bergiere !</l>
                </sp>
                <sp who="marotte">
                    <speaker>Marote</speaker>
                    <l>Il n’en set mie la maniere.</l>
                    <l>Pour Dieu, sire, or li pardonnés !</l>
                </sp>
                <sp who="aubiers">
                    <speaker>Le Chevalier</speaker>
                    <l>Volentiers, s’avec moi venés.</l>
                </sp>
                <sp who="marotte">
                    <speaker>Marote</speaker>
                    <l>Je non ferai !</l>
                </sp>
                <sp who="aubiers">
                    <speaker>Le Chevalier</speaker>
                    <l>Si ferés, voir,</l>
                    <l>N’autre amie ne vueil avoir.</l>
                    <l>Et vueil que cis chevaus vous porte.</l>
                </sp>
                <sp who="marotte">
                    <speaker>Marote</speaker>
                    <l>Certes, donc me ferés vous force ?</l>
                    <l>Robin, que ne me resqueus tu ?</l>
                </sp>
                <sp who="robin">
                    <speaker>Robin</speaker>
                    <l>He ! las, or ai je tout perdu !</l>
                    <l>A tart i vendront mi cousin ;</l>
                    <l>Je pert Marote, s’ai un tatin</l>
                    <l>Et desciré cote et surcot.</l>
                </sp>
                <sp who="baudoul">
                    <speaker>Baudoul</speaker>
                    <lg type="chant">
                        <l>He ! Resveille toi, Robin,</l>
                        <l>Quar on en mainne Marot,</l>
                        <l>Car on en maine Marot !</l>
                    </lg>
                </sp>
                <sp who="robin">
                    <speaker>Robin</speaker>
                    <l>Baudoul, Gautier, estes vous la ?</l>
                    <l>J’ai tout perdu, Marote en va.</l>
                </sp>
                <sp who="gautier">
                    <speaker>Gautier</speaker>
                    <l>Et que ne l’alons nous secorre ?</l>
                </sp>
                <sp who="robin">
                    <speaker>Robin</speaker>
                    <l>Taisiez ! Il nous corroit ja soure.</l>
                    <l>S’il en i avoit quatre cens !</l>
                    <l>C’est uns chevaliers hors du sens,</l>
                    <l>Si a une si grande espee !</l>
                    <l>Il me donna si grant colee</l>
                    <l>Que je la sentirai grant tens.</l>
                </sp>
                <sp who="gautier">
                    <speaker>Gautier</speaker>
                    <l>Si g’i fusse venus a tens,</l>
                    <l>Il i eüst eü mellee.</l>
                </sp>
                <sp who="robin">
                    <speaker>Robin</speaker>
                    <l>Or esgardons lor destinee,</l>
                    <l>Par amors, si nous embuissons</l>
                    <l>Tous trois derriere ces buissons,</l>
                    <l>Car je vueil Marote resqueurre,</l>
                    <l>Si le m’aiderez a sequeurre.</l>
                    <l>Li cuers m’est un poi revenus.</l>
                </sp>
                <sp who="marotte">
                    <speaker>Marote</speaker>
                    <l>Biau sire, trahiez vous ensus</l>
                    <l>De moi, si ferés grant savoir.</l>
                </sp>
                <sp who="aubiers">
                    <speaker>Le Chevalier</speaker>
                    <l>Damoisele, non ferai, voir !</l>
                    <l>Ains vous enmenrai avec moi,</l>
                    <l>Et si arés je sai bien quoi.</l>
                    <l>Or ne me soiez plus si fiere ;</l>
                    <l>Pren, suer, cest oisel de riviere</l>
                    <l>Que j'ai pris, si en mengeras.</l>
                </sp>
                <sp who="marotte">
                    <speaker>Marote</speaker>
                    <l>J’ai plus chier mon fromage cras,</l>
                    <l>Et mon pain et mes bonnes pommes,</l>
                    <l>Que vostre oisel atout les plommes ;</l>
                    <l>Ne de riens ne me poués plaire.</l>
                </sp>
                <sp who="aubiers">
                    <speaker>Le Chevalier</speaker>
                    <l>Qu’est ce ? ne porrai je donc faire</l>
                    <l>Chose qui vous viengne a talent ?</l>
                </sp>
                <sp who="marotte">
                    <speaker>Marote</speaker>
                    <l>Sire, sachiez certainement</l>
                    <l>Que nenil ; riens ne vous i vaut.</l>
                </sp>
                <sp who="aubiers">
                    <speaker>Le Chevalier</speaker>
                    <l>Bergerete, et Dieu vous consaut !</l>
                    <l>Certes, voirement sui je beste</l>
                    <l>Quant a ceste beste m’areste !</l>
                    <l>A Dieu, bergiere !</l>
                </sp>
                <sp who="marotte">
                    <speaker>Marote</speaker>
                    <l>A Dieu, biau sire !</l>
                    <l>Lasse ! Ore est Robin en grant ire,</l>
                    <l>Car bien me cuide avoir perdue.</l>
                </sp>
                <sp who="robin">
                    <speaker>Robin</speaker>
                    <lg type="chant">
                        <l>Hou, hou !</l>
                    </lg>
                </sp>
                <sp who="marotte">
                    <speaker>Marote</speaker>
                    <l>Diex, est il ce qui la hue ?</l>
                    <l>Robin !</l>
                </sp>
                <sp who="robin">
                    <speaker>Robin</speaker>
                    <l>Marote !</l>
                </sp>
                <sp who="marotte">
                    <speaker>Marote</speaker>
                    <l>Dous amis, comment te vait ?</l>
                </sp>
                <sp who="robin">
                    <speaker>Robin</speaker>
                    <l>Marote, je sui de bon hait</l>
                    <l>Et tous guaris, puis que te voi.</l>
                </sp>
                <sp who="marotte">
                    <speaker>Marote</speaker>
                    <l>Vien donques ça, acole moi !</l>
                </sp>
                <sp who="robin">
                    <speaker>Robin</speaker>
                    <l>Volentiers, suer, puis qu’il t’est bel.</l>
                </sp>
                <sp who="marotte">
                    <speaker>Marote</speaker>
                    <l>Esgarde de cest soterel</l>
                    <l>Qui me bese devant la gent !</l>
                </sp>
                <sp who="gautier">
                    <speaker>Gautier</speaker>
                    <l>Marot, nous sommes tuit parent,</l>
                    <l>Onques ne vous doutés de nous.</l>
                </sp>
                <sp who="marotte">
                    <speaker>Marote</speaker>
                    <l>Je ne le di mie pour vous,</l>
                    <l>Mais il par est si soteriaus</l>
                    <l>Qu’il en feroit devant tous ciaus</l>
                    <l>De no ville autretant com ore.</l>
                </sp>
                <sp who="robin">
                    <speaker>Robin</speaker>
                    <l>Ba ! Qui s’en tendroit ?</l>
                </sp>
                <sp who="marotte">
                    <speaker>Marote</speaker>
                    <l>Et encore !</l>
                    <l>Esgardéz comme est reveleus !</l>
                    <l>Robin, tu es moult corageus ;</l>
                    <l>Mes la chose est bien alee,</l>
                    <l>De legier doit estre oubliee,</l>
                    <l>Ne nus n’i doit aprés entendre.</l>
                </sp>
                <sp who="robin">
                    <speaker>Robin</speaker>
                    <l>Si nous covient Huart atendre</l>
                    <l>Et Perronnele qui vendront</l>
                    <l>Oëz les ci !</l>
                </sp>
                <sp who="marotte">
                    <speaker>Marote</speaker>
                    <l>Voirement sont.</l>
                </sp>
                <sp who="robin">
                    <speaker>Robin</speaker>
                    <l>Di Huart, as tu ta chevrete ?</l>
                </sp>
                <sp who="huart">
                    <speaker>Huart</speaker>
                    <l>Ouïe !</l>
                </sp>
                <sp who="marotte">
                    <speaker>Marote</speaker>
                    <l>Bien veingniés vous Perrete.</l>
                </sp>
                <sp who="perrette">
                    <speaker>Perrete</speaker>
                    <l>Marote, Diex te beneïe !</l>
                </sp>
                <sp who="marotte">
                    <speaker>Marote</speaker>
                    <l>Tu as esté trop souhaitie ;</l>
                    <l>Or est il bien tens de chanter:</l>
                    <lg type="chant">
                        <l>En si bonne compaignie,</l>
                        <l>Doit on bien joie mener.</l>
                    </lg>
                </sp>
                <sp who="baudoul">
                    <speaker>Baudous</speaker>
                    <l>Sommes nous ore tous venus ?</l>
                </sp>
                <sp who="gautier">
                    <speaker>Gautier</speaker>
                    <l>Ouil, voir. Or pourpensons un gieu</l>
                    <l>Veus tu aus roys ou aus roÿnes?</l>
                </sp>
                <sp who="baudoul">
                    <speaker>Baudoul</speaker>
                    <l>Mes des geus c’on fait as estrinnes,</l>
                    <l>Entour la veille de Noël.</l>
                    <l>A saint Cosme?</l>
                </sp>
                <sp who="robin">
                    <speaker>Robin</speaker>
                    <l>Je ne veil eil.</l>
                </sp>
                <sp who="marotte">
                    <speaker>Marote</speaker>
                    <l>C’est vilain geu ! L'en i conchie.</l>
                </sp>
                <sp who="perrette">
                    <speaker>Perrete</speaker>
                    <l>Marote, si ne riés mie !</l>
                </sp>
                <sp who="marotte">
                    <speaker>Marote</speaker>
                    <l>Et qui le nous devisera ?</l>
                </sp>
                <sp who="baudoul">
                    <speaker>Baudoul</speaker>
                    <l>Je, trop bien: quiconques rira,</l>
                    <l>Quant il ira aus sains offrir,</l>
                    <l>U lieu saint Cosme doit seïr ;</l>
                    <l>Et qui en puist avoir s’en ait.</l>
                </sp>
                <sp who="gautier">
                    <speaker>Gautier</speaker>
                    <l>Qui le sera ?</l>
                </sp>
                <sp who="baudoul">
                    <speaker>Baudoil</speaker>
                    <l>Jou.</l>
                </sp>
                <sp who="gautier">
                    <speaker>Gautier</speaker>
                    <l>C’est bien fait.</l>
                </sp>
                <sp who="huart">
                    <speaker>Huart</speaker>
                    <l>Gautier, offrés premierement.</l>
                </sp>
                <sp who="gautier">
                    <speaker>Gautier</speaker>
                    <l>Tenés, saint Cosme, cest present.</l>
                    <l>E se vous en avés petit,</l>
                    <l>Tenés !</l>
                </sp>
                <sp who="perrette">
                    <speaker>Perrete</speaker>
                    <l>He ! il le doit ! Il rit !</l>
                </sp>
                <sp who="marotte">
                    <speaker>Marote</speaker>
                    <l>Certes, c’est drois.</l>
                </sp>
                <sp who="huart">
                    <speaker>Huart</speaker>
                    <l>Marote, or sus !</l>
                </sp>
                <sp who="marotte">
                    <speaker>Marote</speaker>
                    <l>Qui le doit ?</l>
                </sp>
                <sp who="huart">
                    <speaker>Huart</speaker>
                    <l>Gautier le Testu.</l>
                </sp>
                <sp who="marotte">
                    <speaker>Marote</speaker>
                    <l>Tenés, saint Cosme, biau dous sire !</l>
                </sp>
                <sp who="robin">
                    <speaker>Robin</speaker>
                    <l>Diex, com elle se tient de rire !</l>
                    <l>Qui va aprés ? Perrete, alés !</l>
                </sp>
                <sp who="perrette">
                    <speaker>Perrete</speaker>
                    <l>Biau sire saint Cosme, tenés,</l>
                    <l>Je vous aporte ce present.</l>
                </sp>
                <sp who="robin">
                    <speaker>Robin</speaker>
                    <l>Tu te passes et bel et gent.</l>
                    <l>Or sus, Huart et vous, Baudoul !</l>
                    <l>Tu ris, ribaus, dont tu le dois.</l>
                </sp>
                <sp who="baudoul">
                    <speaker>Baudoul</speaker>
                    <l>Non fais ! Huart, aprés !</l>
                </sp>
                <sp who="huart">
                    <speaker>Huart</speaker>
                    <l>Je vois !</l>
                    <l>Ves ci deus mars.</l>
                </sp>
                <sp who="gautier">
                    <speaker>Gautier</speaker>
                    <l>Vous le devés !</l>
                </sp>
                <sp who="huart">
                    <speaker>Huart</speaker>
                    <l>Or, tout quoi ! point ne vous levés,</l>
                    <l>Car encore n’ai je point ris.</l>
                </sp>
                <sp who="robin">
                    <speaker>Robin</speaker>
                    <l>Qu’est ce, Huart ? Est ce estris ?</l>
                    <l>Mal soiés vous ore venus !</l>
                    <l>Tu veus tous jors estre batus,</l>
                    <l>Or le paie tout sans deignier !</l>
                </sp>
                <sp who="huart">
                    <speaker>Huart</speaker>
                    <l>Je le veuil volentiers paier.</l>
                </sp>
                <sp who="robin">
                    <speaker>Robin</speaker>
                    <l>Tenés, saint Cosme, est ce plais ?</l>
                </sp>
                <sp who="marotte">
                    <speaker>Marote</speaker>
                    <l>Ho ! seigneurs, cil giex est trop lais !</l>
                    <l>En est, Perrete ?</l>
                </sp>
                <sp who="perrette">
                    <speaker>Perrete</speaker>
                    <l>Il ne vaut nient.</l>
                    <l>Et sachiez que bien apartient</l>
                    <l>Que faisons autres festeletes ;</l>
                    <l>Nous sommes ci deus baisseletes</l>
                    <l>Et vous estes entre vous quatre.</l>
                </sp>
                <sp who="gautier">
                    <speaker>Gautier</speaker>
                    <l>Faison un pet pour nous esbatre !</l>
                    <l>Je n’i voi si bon.</l>
                </sp>
                <sp who="robin">
                    <speaker>Robin</speaker>
                    <l>Fi, Gautier !</l>
                    <l>Savés si bel esbanoier</l>
                    <l>Et devant Marote, m’amie,</l>
                    <l>Avez dit si grant vilonnie !</l>
                    <l>Maudehais ait par le musel</l>
                    <l>A qui il plest n’a qui est bel ;</l>
                    <l>Or ne vous aviengne jamés !</l>
                </sp>
                <sp who="gautier">
                    <speaker>Gautier</speaker>
                    <l>Je le lerra pour avoir pes.</l>
                </sp>
                <sp who="marotte">
                    <speaker>Marote</speaker>
                    <l>Or faisons un gieu !</l>
                </sp>
                <sp who="robin">
                    <speaker>Robin</speaker>
                    <l>Quel vels tu ?</l>
                </sp>
                <sp who="marotte">
                    <speaker>Marote</speaker>
                    <l>Je veill o Gautier le Testu</l>
                    <l>Jouer aux rois et aus roÿnes.</l>
                </sp>
                <sp who="gautier">
                    <speaker>Gautier</speaker>
                    <l>Et je ferai demandes fines,</l>
                    <l>Se vous me voulez faire roi.</l>
                </sp>
                <sp who="robin">
                    <speaker>Robin</speaker>
                    <l>Nenil, sire, foi que vous doi,</l>
                    <l>Ains ira aus nombres des mains.</l>
                </sp>
                <sp who="huart">
                    <speaker>Huart</speaker>
                    <l>Certes, tu dis bien, biaus compains !</l>
                    <l>Et cil qui chiet en dis soit roys.</l>
                </sp>
                <sp who="baudoul">
                    <speaker>Baudoul</speaker>
                    <l>Ce est bien de nous li otrois.</l>
                    <l>Or ça, metons nos mains ensemble !</l>
                </sp>
                <sp who="robin">
                    <speaker>Robin</speaker>
                    <l>Sont eles bien ? Que vous en samble ?</l>
                    <l>Liquiex commencera ?</l>
                </sp>
                <sp who="huart">
                    <speaker>Huart</speaker>
                    <l>Gautiers !</l>
                </sp>
                <sp who="gautier">
                    <speaker>Gautier</speaker>
                    <l>Je commencerai volentiers:</l>
                    <l>Enpreu.</l>
                </sp>
                <sp who="huart">
                    <speaker>Huart</speaker>
                    <l>Et deus.</l>
                </sp>
                <sp who="baudoul">
                    <speaker>Baudoul</speaker>
                    <l>Et trois.</l>
                </sp>
                <sp who="robin">
                    <speaker>Robin</speaker>
                    <l>Et quatre.</l>
                    <l>Conte aprés, Marot, sans debatre !</l>
                </sp>
                <sp who="marotte">
                    <speaker>Marote</speaker>
                    <l>Trop volentiers ! Et cinq.</l>
                    <l>Et sis.</l>
                    <l>Et sept.</l>
                    <l>Et huit.</l>
                    <l>Et neuf.</l>
                </sp>
                <sp who="baudoul">
                    <speaker>Baudoul</speaker>
                    <l>Et dis !</l>
                    <l>Euhenc ! Biau seignor, je sui roys !</l>
                </sp>
                <sp who="marotte">
                    <speaker>Marot</speaker>
                    <l>Par la mere Dieu, ce est drois !</l>
                    <l>Et nous tous, ce croi, le voulons.</l>
                    <l>Levons le haut et coronnons !</l>
                    <l>Ho ! bon est !</l>
                </sp>
                <sp who="robin">
                    <speaker>Robin</speaker>
                    <l>He, Perrete ! en quar me donne,</l>
                    <l>Par amors, en leu de coronne</l>
                    <l>Au roi, ton chapel de festus.</l>
                </sp>
                <sp who="perrette">
                    <speaker>Perrete</speaker>
                    <l>Tenés, roys !</l>
                </sp>
                <sp who="baudoul">
                    <speaker>Baudoul</speaker>
                    <l>Gautier le Testus,</l>
                    <l>Venez a court, tantost venez !</l>
                </sp>
                <sp who="gautier">
                    <speaker>Gautier</speaker>
                    <l>Volentiers, sire, comandés</l>
                    <l>Tel chose que je puisse fere</l>
                    <l>Et qui ne soit a moi contraire,</l>
                    <l>Je le ferai se j’onques puis.</l>
                </sp>
                <sp who="baudoul">
                    <speaker>Le Roi</speaker>
                    <stage>parle</stage>
                    <l>Gautier, premierement te ruis</l>
                    <l>Que tu dies, ci devant nous,</l>
                    <l>S’onc fus de t’amie jalous ;</l>
                    <l>Et puis s’apelerai Robin.</l>
                </sp>
                <sp who="gautier">
                    <speaker>Gautier</speaker>
                    <l>Ouïl, sire, pour un mastin</l>
                    <l>Que j’oï hurter l’autre fie</l>
                    <l>A l’uis de la chambre m’amie,</l>
                    <l>Si en soupeçonnai un homme.</l>
                </sp>
                <sp who="baudoul">
                    <speaker>Le Roi</speaker>
                    <stage>parle</stage>
                    <l>Or sus Robin !</l>
                </sp>
                <sp who="robin">
                    <speaker>Robin</speaker>
                    <l>Rois, walecomme !</l>
                    <l>Commande moi ce qu’il te plest.</l>
                </sp>
                <sp who="baudoul">
                    <speaker>Le Roy</speaker>
                    <l>Robin, quant une beste nest,</l>
                    <l>A quoi ses tu qu’ele est femele ?</l>
                </sp>
                <sp who="robin">
                    <speaker>Robin</speaker>
                    <l>Ceste demande est bonne et bele !</l>
                </sp>
                <sp who="baudoul">
                    <speaker>Le Roy</speaker>
                    <l>Donc i respong !</l>
                </sp>
                <sp who="robin">
                    <speaker>Robin</speaker>
                    <l>Non ferai, voir ;</l>
                    <l>Mais se vous le voulés savoir,</l>
                    <l>Sire rois, au cul li gardés.</l>
                    <l>Ja plus de moi n’en porterés.</l>
                    <l>Me cuidïéz ci fere honte ?</l>
                </sp>
                <sp who="marotte">
                    <speaker>Marote</speaker>
                    <l>Il a droit, voir !</l>
                </sp>
                <sp who="baudoul">
                    <speaker>Le Roy</speaker>
                    <l>A vous que monte?</l>
                </sp>
                <sp who="marotte">
                    <speaker>Marote</speaker>
                    <l>Si fait, car la demande est laide.</l>
                </sp>
                <sp who="baudoul">
                    <speaker>Le Roi</speaker>
                    <l>Marot, et je veill qu’il souhaite</l>
                    <l>Son vouloir.</l>
                </sp>
                <sp who="robin">
                    <speaker>Robin</speaker>
                    <l>Je n’os, sire !</l>
                </sp>
                <sp who="baudoul">
                    <speaker>Le Roy</speaker>
                    <l>Non?</l>
                    <l>Va donc, s’acole Marion</l>
                    <l>Bien doucement si qu’il li plaise.</l>
                </sp>
                <sp who="marotte">
                    <speaker>Marote</speaker>
                    <l>Esgar du sot s'il ne me baise !</l>
                </sp>
                <sp who="robin">
                    <speaker>Robin</speaker>
                    <l>Certes, non fais !</l>
                </sp>
                <sp who="marotte">
                    <speaker>Marote</speaker>
                    <l>Vous i mentés ;</l>
                    <l>Encor i pert il. Esgardés !</l>
                    <l>Je quit qu’il m’ait morse el visage.</l>
                </sp>
                <sp who="robin">
                    <speaker>Robin</speaker>
                    <l>Je cuidai tenir un fromage,</l>
                    <l>Si te senti je tendre et mole ;</l>
                    <l>Vien avant, suer, et si m’acole,</l>
                    <l>Par pais faisant.</l>
                </sp>
                <sp who="marotte">
                    <speaker>Marote</speaker>
                    <l>Va a dyable, sos !</l>
                    <l>Tu poises autant com uns blos.</l>
                </sp>
                <sp who="robin">
                    <speaker>Robin</speaker>
                    <l>Or, de par Dieu, vous vous corciés !</l>
                    <l>Venés ça, si vous apaisiés.</l>
                </sp>
                <sp who="marotte">
                    <speaker>Marot</speaker>
                    <l>Biau sire, je ne dirai plus,</l>
                    <l>Ne soiez honteus ne confus.</l>
                </sp>
                <sp who="baudoul">
                    <speaker>Le Roi</speaker>
                    <stage>parle</stage>
                    <l>Venés a cort, Huart, venés !</l>
                </sp>
                <sp who="huart">
                    <speaker>Huart</speaker>
                    <l>Je vois, puis que vous le voulés.</l>
                </sp>
                <sp who="baudoul">
                    <speaker>Le Roy</speaker>
                    <l>Or di, Huart, si t’aït Diex,</l>
                    <l>Quel viande tu aimes miex.</l>
                    <l>Je sai bien se voir m’en diras.</l>
                </sp>
                <sp who="huart">
                    <speaker>Huart</speaker>
                    <l>Bon fons de porc pesans et cras</l>
                    <l>A la fort aillie de nois.</l>
                    <l>Certes, j’en menjai l’autre fois</l>
                    <l>Tant que j’en ot la menoison.</l>
                </sp>
                <sp who="baudoul">
                    <speaker>Le Roi</speaker>
                    <stage>parle</stage>
                    <l>O ! Diex, com faite venoison !</l>
                    <l>Huart n’en diroit autre chose.</l>
                </sp>
                <sp who="baudoul">
                    <speaker>Le Roi</speaker>
                    <stage>parle</stage>
                    <l>Perrete, vien a cort !</l>
                </sp>
                <sp who="perrette">
                    <speaker>Perrete</speaker>
                    <l>Je n’ose.</l>
                </sp>
                <sp who="baudoul">
                    <speaker>Le Roi</speaker>
                    <stage>parle</stage>
                    <l>Si feras, si ! Perrete, or di,</l>
                    <l>Par cele foi que tu dois mi,</l>
                    <l>La plus grant joie qu’onques eüsses</l>
                    <l>D’amors, en quel que lieu que fusses.</l>
                    <l>Or di et je t’escouterai.</l>
                </sp>
                <sp who="perrette">
                    <speaker>Perrete</speaker>
                    <l>Sire, volentiers le dirai.</l>
                    <l>Si est ce que mes amis vint</l>
                    <l>A moi aus chans et si me tint</l>
                    <l>Longuement bonne compaignie,</l>
                    <l>Lés mes brebis, sans vilonnie,</l>
                    <l>Pluseurs jors, menu et souvent.</l>
                </sp>
                <sp who="baudoul">
                    <speaker>Le Roi</speaker>
                    <stage>parle</stage>
                    <l>Sanz plus ?</l>
                </sp>
                <sp who="perrette">
                    <speaker>Perrete</speaker>
                    <l>Voire, voir.</l>
                </sp>
                <sp who="baudoul">
                    <speaker>Le Roy</speaker>
                    <l>Ele ment.</l>
                </sp>
                <sp who="robin">
                    <speaker>Robin</speaker>
                    <l>Par le cors Dieu, je le croi bien !</l>
                </sp>
                <sp who="baudoul">
                    <speaker>Le Roi</speaker>
                    <stage>parle</stage>
                    <l>Marote, or sus, vien a cort, vien !</l>
                </sp>
                <sp who="marotte">
                    <speaker>Marote</speaker>
                    <l>Faites moi donc demande bele !</l>
                </sp>
                <sp who="baudoul">
                    <speaker>Le Roi</speaker>
                    <stage>parle</stage>
                    <l>Volentiers. Di moi, Marotele,</l>
                    <l>Combien tu aimes Robinet,</l>
                    <l>Mon cousin, ce joli vallet.</l>
                    <l>Honnie soit qui m'en mentira !</l>
                </sp>
                <sp who="marotte">
                    <speaker>Marot</speaker>
                    <l>Par foi, je n’en mentirai ja !</l>
                    <l>Je l’aing, sire, d'amor si vraie</l>
                    <l>Que je n'aing tant brebis que j’aie,</l>
                    <l>Neis cele qui a aignelé !</l>
                </sp>
                <sp who="baudoul">
                    <speaker>Le Roy</speaker>
                    <l>Par le saint Dieu, c’est bien amé !</l>
                    <l>Je veill qu’il soit de tous seüs.</l>
                </sp>
                <sp who="gautier">
                    <speaker>Gautier</speaker>
                    <l>Marote, il t’est trop mescheü:</l>
                    <l>Li leus enporte une brebis !</l>
                </sp>
                <sp who="marotte">
                    <speaker>Marot</speaker>
                    <l>Robin, queur i tost, biaus amis,</l>
                    <l>Ainçois que li leus la menjue !</l>
                </sp>
                <sp who="robin">
                    <speaker>Robin</speaker>
                    <l>Gautier, prestez moi vo maçue,</l>
                    <l>Si verrés ja bacheler preu.</l>
                    <l>Hareu ! le leu ! le leu ! le leu !</l>
                    <l>Sui ge le plus hardi qui vive?</l>
                    <l>Tien, Marot !</l>
                </sp>
                <sp who="marotte">
                    <speaker>Marot</speaker>
                    <l>Ha ! lasse, chaitive !</l>
                    <l>Comme elle revient dolereuse !</l>
                </sp>
                <sp who="robin">
                    <speaker>Robin</speaker>
                    <l>Mais esgar com ele est croteuse !</l>
                </sp>
                <sp who="marotte">
                    <speaker>Marot</speaker>
                    <l>Et comment tiens tu cele beste ?</l>
                    <l>Elle a son cul devers la teste !</l>
                </sp>
                <sp who="robin">
                    <speaker>Robin</speaker>
                    <l>Ne puet chaloir. Ce fu de haste</l>
                    <l>Quant je la pris. Marote, or taste</l>
                    <l>Par ou li leus l’avoit aherse.</l>
                </sp>
                <sp who="gautier">
                    <speaker>Gautier</speaker>
                    <l>Mes esgar comme elle est si perse !</l>
                </sp>
                <sp who="marotte">
                    <speaker>Marion</speaker>
                    <l>Gautier, com vous estes vilains !</l>
                </sp>
                <sp who="robin">
                    <speaker>Robin</speaker>
                    <l>Marot, tenés la en vos mains,</l>
                    <l>Mais gardés bien qu’el ne vous morde.</l>
                </sp>
                <sp who="marotte">
                    <speaker>Marote</speaker>
                    <l>Non ferai, car elle est trop orde,</l>
                    <l>Mais lessiez l’aler pasturer.</l>
                </sp>
                <sp who="huart">
                    <speaker>Huart</speaker>
                    <l>Ses tu de quoi je vueill parler,</l>
                    <l>Robin ? Se tu aimes autant</l>
                    <l>Marion con tu fes semblant,</l>
                    <l>Saches je le te loeroie</l>
                    <l>A prendre, se Gautier l’otroie.</l>
                </sp>
                <sp who="gautier">
                    <speaker>Gautier</speaker>
                    <l>Il m’est bel et je le veill bien.</l>
                    <l>Pren le dont !</l>
                </sp>
                <sp who="robin">
                    <speaker>Robin</speaker>
                    <l>Ce est tout mien ?</l>
                </sp>
                <sp who="gautier">
                    <speaker>Gautier</speaker>
                    <l>Oïl, nus ne t’en fera tort.</l>
                </sp>
                <sp who="marotte">
                    <speaker>Marot</speaker>
                    <l>He ! Robin, que tu m’estrains fort !</l>
                    <l>Ne ses tu fere belement ?</l>
                    <l>C’est grant merveille qu’il ne prent</l>
                    <l>De ces deus gens Perrete envie.</l>
                </sp>
                <sp who="perrette">
                    <speaker>Perronnelle</speaker>
                    <l>Cui? Moi ? Je n’en ai nule envie,</l>
                    <l>Que jamais eüst de moi cure.</l>
                </sp>
                <sp who="huart">
                    <speaker>Huart</speaker>
                    <l>Si aroit, voire, par aventure</l>
                    <l>Se tu l’osoies assaier..</l>
                </sp>
                <sp who="perrette">
                    <speaker>Perrete</speaker>
                    <l>A qui ?</l>
                </sp>
                <sp who="huart">
                    <speaker>Huart</speaker>
                    <l>A moi ou a Gautier ;</l>
                </sp>
                <sp who="gautier">
                    <speaker>Gautier</speaker>
                    <l>Voire, sire, por vo musete</l>
                    <l>Tu n’as el monde plus vaillant !</l>
                    <l>Si ai au mains roncin traiant,</l>
                    <l>Bon harnas, charrete et charrue</l>
                    <l>Et si sui sire de no rue,</l>
                    <l>S’ai houce et sorcot tout d’un drap</l>
                    <l>Et s’a ma mere un bon hanap</l>
                    <l>Et une rente qu’en li doit,</l>
                    <l>Qui m'escharroit s’ele moroit,</l>
                    <l>De grain sus un moulin a vent</l>
                    <l>Et une vache qui nous rent</l>
                    <l>Le jor assez let et fromage.</l>
                    <l>N’a il en moi bon mariage,</l>
                    <l>Dites Perrete ?</l>
                </sp>
                <sp who="perrette">
                    <speaker>Perrete</speaker>
                    <l>Ouïl, Gautier,</l>
                    <l>Mes je n’oseroie acointier</l>
                    <l>Nului por mon frere Guiot ;</l>
                    <l>Bien en porroit venir bataille.</l>
                </sp>
                <sp who="gautier">
                    <speaker>Gautier</speaker>
                    <l>Se tu ne le vels, ne m’en chaille !</l>
                    <l>Entendons a ces autres noces.</l>
                    <l>Dis moi, qu’as tu ci en ces botes?</l>
                </sp>
                <sp who="perrette">
                    <speaker>Perrete</speaker>
                    <l>Il i a pain, seil et cresson.</l>
                </sp>
                <sp who="gautier">
                    <speaker>Gautier</speaker>
                    <l>Et tu, as tu rien Marion?</l>
                </sp>
                <sp who="marotte">
                    <speaker>Marote</speaker>
                    <l>Naie, voir, demande Robin !</l>
                    <l>Fors du fromage d’ui matin</l>
                    <l>Et du pain qui nous demora.</l>
                    <l>Ves en ci, se vous en volés !</l>
                </sp>
                <sp who="gautier">
                    <speaker>Gautier</speaker>
                    <l>Qui eüst deus jambons salés !</l>
                </sp>
                <sp who="marotte">
                    <speaker>Marote</speaker>
                    <l>Ou sont il ?</l>
                </sp>
                <sp who="gautier">
                    <speaker>Gautier</speaker>
                    <l>Ves les ci, tous prés !</l>
                </sp>
                <sp who="huart">
                    <speaker>Huart</speaker>
                    <l>Et je ai . ii. fromages frés.</l>
                </sp>
                <sp who="marotte">
                    <speaker>Marote</speaker>
                    <l>Di ! De quoi sont il ?</l>
                </sp>
                <sp who="huart">
                    <speaker>Huart</speaker>
                    <l>De brebis.</l>
                </sp>
                <sp who="baudoul">
                    <speaker>Baudoul</speaker>
                    <l>Seigneurs et j’ai des pois rostis.</l>
                </sp>
                <sp who="marotte">
                    <speaker>Marot</speaker>
                    <l>Cuides tu pour tant estre quites ?</l>
                </sp>
                <sp who="robin">
                    <speaker>Robin</speaker>
                    <l>Naie, encor ai je des pommes cuites.</l>
                    <l>Marion, en veuls tu avoir ?</l>
                </sp>
                <sp who="marotte">
                    <speaker>Marot</speaker>
                    <l>Noient plus ?</l>
                </sp>
                <sp who="robin">
                    <speaker>Robin</speaker>
                    <l>Si ai.</l>
                </sp>
                <sp who="marotte">
                    <speaker>Marot</speaker>
                    <l>Or di donc voir !</l>
                </sp>
                <sp who="robin">
                    <speaker>Robin</speaker>
                    <lg type="chant">
                        <l>Encore ai je un tel pasté,</l>
                        <l>Qui est de coulon tubé,</l>
                        <l>Que nous mengerons, Marote,</l>
                        <l>Bec a bec, et moi et vous,</l>
                        <l>Ci me ratendés Marote,</l>
                        <l>Ci vendrai parler a vous.</l>
                    </lg>
                    <l>Marote veus tu plus ? Or di !</l>
                </sp>
                <sp who="marotte">
                    <speaker>Marote</speaker>
                    <l>Ouïl, certes</l>
                </sp>
                <sp who="robin">
                    <speaker>Robin</speaker>
                    <l>Et je te di</l>
                    <lg type="chant">
                        <l>Qu’encor ai je un tel chapon</l>
                        <l>Qui est cras seur le crepon</l>
                        <l>Que nous mengerons, Marote,</l>
                        <l>Bec a bec et moi et vous,</l>
                        <l>Ci me ratendés Marote,</l>
                        <l>Ci vendrai parler a vous.</l>
                    </lg>
                </sp>
                <sp who="marotte">
                    <speaker>Marote</speaker>
                    <l>Robin, revien donc tost a nous !</l>
                </sp>
                <sp who="robin">
                    <speaker>Robin</speaker>
                    <l>Ma douce amie, volentiers !</l>
                    <l>Et si mengiés endementiers</l>
                    <l>Que g’irai, si ferés que sage.</l>
                </sp>
                <sp who="marotte">
                    <speaker>Marote</speaker>
                    <l>Robin, nous ferions outrage ;</l>
                    <l>Saches que je te veill atendre.</l>
                </sp>
                <sp who="robin">
                    <speaker>Robin</speaker>
                    <l>Non feras, mais fais ci estendre</l>
                    <l>Ton jubel, en lieu de touaille,</l>
                    <l>Et si metés sus vo vitaille,</l>
                    <l>Quar je revendrai tout errant.</l>
                </sp>
                <sp who="marotte">
                    <speaker>Marot</speaker>
                    <l>Met ton jupel, Perrete, avant !</l>
                    <l>Ausinc est il plus blans du mien.</l>
                </sp>
                <sp who="perrette">
                    <speaker>Perrete</speaker>
                    <l>Certes, Marote, je le veil bien</l>
                    <l>Puis que vos volentés i est.</l>
                    <l>Tenés, et ves le ci tout prest !</l>
                    <l>Estendez ou vous le volés.</l>
                </sp>
                <sp who="marotte">
                    <speaker>Marot</speaker>
                    <l>Or ça, biaus seigneurs, aportés,</l>
                    <l>S’il vous plest, vos viandes ça !</l>
                </sp>
                <sp who="perrette">
                    <speaker>Perrete</speaker>
                    <l>Esgar, Marote, je voi la,</l>
                    <l>Ce me samble, Robin venant !</l>
                </sp>
                <sp who="marotte">
                    <speaker>Marot</speaker>
                    <l>C’est mon, et si vient tout balant.</l>
                    <l>Que t'en semble ? Est il grans chetis?</l>
                </sp>
                <sp who="perrette">
                    <speaker>Perrete</speaker>
                    <l>Certes, Marote, il est faitis</l>
                    <l>Et de faire a ton gré se paine.</l>
                    <l>Esgar les corneurs qu’il amaine !</l>
                </sp>
                <sp who="marotte">
                    <speaker>Marot</speaker>
                    <l>Ou sont il ?</l>
                </sp>
                <sp who="perrette">
                    <speaker>Perrete</speaker>
                    <l>Vois tu ces vallés</l>
                    <l>Qui tiennent ces deus grans cornés ?</l>
                </sp>
                <sp who="marotte">
                    <speaker>Marote</speaker>
                    <l>Par le saint Dieu, je les voi bien !</l>
                </sp>
                <sp who="robin">
                    <speaker>Robin</speaker>
                    <l>Marote, je sui venus, tien !</l>
                    <l>Or di, m’aimes tu de bon cuer ?</l>
                </sp>
                <sp who="marotte">
                    <speaker>Marot</speaker>
                    <l>Oïl voir !</l>
                </sp>
                <sp who="robin">
                    <speaker>Robin</speaker>
                    <l>Tres grans mercis, suer,</l>
                    <l>De ce que tu pas ne t’escuses !</l>
                </sp>
                <sp who="marotte">
                    <speaker>Marot</speaker>
                    <l>He ! que sont ce la ?</l>
                </sp>
                <sp who="robin">
                    <speaker>Robin</speaker>
                    <l>Ce sont muses</l>
                    <l>Que j’ai pris en cele vilete.</l>
                    <l>Suer, esgar quel bele chosete !</l>
                </sp>
                <sp who="marotte">
                    <speaker>Marote</speaker>
                    <l>Robin, par amors, sié te ça</l>
                    <l>Et cil compaignon seient la.</l>
                </sp>
                <sp who="robin">
                    <speaker>Robin</speaker>
                    <l>Volentiers, douce amie chiere.</l>
                </sp>
                <sp who="marotte">
                    <speaker>Marote</speaker>
                    <l>Tien ce morsel, biaus amis dous !</l>
                    <l>Hee ! Gautier, a quoi pensés vous ?</l>
                </sp>
                <sp who="gautier">
                    <speaker>Gautier</speaker>
                    <l>Certes je pensoie a Robin,</l>
                    <l>Car se nous ne fussiens cousin,</l>
                    <l>Je t’eüsse amee sans faille,</l>
                    <l>Car tu es de trop bonne taille.</l>
                </sp>
                <sp who="gautier">
                    <speaker>Gautier</speaker>
                    <l>Baudoul, esgar quel cors ci a !</l>
                </sp>
                <sp who="robin">
                    <speaker>Robin</speaker>
                    <l>Gautier, ostés vos mains de la,</l>
                    <l>En est ce mie vostre amie !</l>
                </sp>
                <sp who="gautier">
                    <speaker>Gautier</speaker>
                    <l>En es tu ja en jalousie ?</l>
                </sp>
                <sp who="robin">
                    <speaker>Robin</speaker>
                    <l>Ouïl, voir.</l>
                </sp>
                <sp who="marotte">
                    <speaker>Marot</speaker>
                    <l>Robin, ne te doute !</l>
                </sp>
                <sp who="robin">
                    <speaker>Robin</speaker>
                    <l>Encor voi je que il te boute !</l>
                </sp>
                <sp who="marotte">
                    <speaker>Marote</speaker>
                    <l>Gautier, par amors, soiés cois !</l>
                    <l>Je n’ai cure de vos gabois,</l>
                    <l>Mais entendons a nostre feste !</l>
                </sp>
                <sp who="gautier">
                    <speaker>Gautier</speaker>
                    <l>Je sai trop bien chanter de geste.</l>
                    <l>Me volés vous oïr chanter ?</l>
                </sp>
                <sp who="robin">
                    <speaker>Robin</speaker>
                    <l>Oïl.</l>
                </sp>
                <sp who="gautier">
                    <speaker>Gautier</speaker>
                    <l>Fai moi donc escouter !</l>
                    <lg type="chant">
                        <l>Audigier, dist Raimberge, bouse vous di.</l>
                    </lg>
                </sp>
                <sp who="robin">
                    <speaker>Robin</speaker>
                    <l>Ho ! Gautier, je ne vueill plus. Fi !</l>
                    <l>Dites, serés vous tous jours tiex ?</l>
                    <l>Vous chantez com ors menestriex !</l>
                </sp>
                <sp who="gautier">
                    <speaker>Gautier</speaker>
                    <l>En mal eure gabe cis sos !</l>
                    <l>Qui me va blasmant mes biaus mos</l>
                    <l>N’est ce mie bele chançon ?</l>
                </sp>
                <sp who="robin">
                    <speaker>Robin</speaker>
                    <l>Nennil, voir.</l>
                </sp>
                <sp who="marotte">
                    <speaker>Marot</speaker>
                    <l>Par amors, faisons</l>
                    <l>La tresche, et Robins la menra,</l>
                    <l>S’il veut, et Huart musera,</l>
                    <l>Et cil dui autre corneront.</l>
                    <l>Or ostons ains ces choses dont !</l>
                    <l>Par amors, Robins, or la maine.</l>
                </sp>
                <sp who="robin">
                    <speaker>Robin</speaker>
                    <l>He, Diex ! com tu me fais de paine !</l>
                </sp>
                <sp who="marotte">
                    <speaker>Marote</speaker>
                    <l>Or fai dous amis, je t’acole.</l>
                </sp>
                <sp who="robin">
                    <speaker>Robin</speaker>
                    <l>Et tu verras passer d’escole,</l>
                    <l>Pour ce que tu m'as acolé,</l>
                    <l>Mais nous arons ainçois balé</l>
                    <l>Entre nous deus, car bien balons.</l>
                </sp>
                <sp who="marotte">
                    <speaker>Marot</speaker>
                    <l>Soit, puisqu'il te plest ; or alons</l>
                    <l>Et si tien la main au costé.</l>
                    <l>Diex, Robin ! que c'est bien balé !</l>
                </sp>
                <sp who="robin">
                    <speaker>Robin</speaker>
                    <l>Est ce bien balé, Marotele?</l>
                    <l>Certes touz li cuers me sautele</l>
                    <l>Que je te voi si bien baler.</l>
                    <l>Or veil je la tresche mener.</l>
                </sp>
                <sp who="marotte">
                    <speaker>Marot</speaker>
                    <l>Voire, pour Dieu, mes amis dous !</l>
                </sp>
                <sp who="robin">
                    <speaker>Robin</speaker>
                    <l>Or, sus biaus seigneurs, levés vous !</l>
                    <l>Si vous tenés, g’irai devant.</l>
                    <l>Marote, preste moi ton gant,</l>
                    <l>S'irai de plus grant volenté !</l>
                </sp>
                <sp who="marotte">
                    <speaker>Marot</speaker>
                    <l>Diex, Robin ! que c'est bien passé !</l>
                    <l>De trestous dois avoir le los.</l>
                    <l>Par amors, mainne nous au bos !</l>
                </sp>
                <sp who="robin">
                    <speaker>Robin</speaker>
                    <lg type="chant">
                        <l>Venés apres moi, venés,</l>
                        <l>La sentele, la sentele,</l>
                        <l>La sentele lés le bois.</l>
                    </lg>
                    <stage>Explicit de Robin et de Marion.</stage>
                </sp>

            </div>
        </body>
    </text>
</TEI>
